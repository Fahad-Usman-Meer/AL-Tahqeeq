<div class="hadeesRef">
    <blockquote>
        <div class="ref">
            <table class="table table-bordered">
                <tr>
                    <td> <focus>1010</focus>, 3710 </td>
                    <td class="focus"> صحیح بُخاری </td>
                </tr>
                <tr>
                    <td> 1509 </td>
                    <td> مِشکوٰۃ المصابیح </td>
                </tr>
            </table>
        </div>
        <div>
            جب کبھی عمر ؓ کے زمانہ میں قحط پڑتا تو عمر ؓ ، عباس بن عبدالمطلب ؓ کے وسیلہ سے دعا کرتے اور فرماتے کہ ’’اے اللہ! پہلے ہم تیرے پاس اپنے نبی کریمﷺ کا وسیلہ لایا کرتے تھے۔ تو، تُو پانی برساتا تھا۔ اب ہم اپنے نبی کریمﷺ کے چچا کو وسیلہ بناتے ہیں، تو تُو ہم پر پانی برسا۔ انس ؓ نے کہا کہ چنانچہ بارش خوب ہی برسی۔
            <br />
            Sahih Hadees
        </div>
    </blockquote>
</div>

<br />
            تو سیّدنا عمر ؓ نے یہ عقیدہ دے دیا کہ اگرچہ آپﷺ قبر مبارک کی بَرزخی حیات کے ساتھ زندہ ہیں لیکن آپ اُن سے کمیونیکیشن یعنی رابطہ نہیں کر سکتے ، ورنہ وہ قبر مبارک پر جا کر کہہ سکتے تھے کہ ’’یا رسول اللہ امت کے لئے دعا کیجئے‘‘۔

<br /><br />
            لہٰذا یہ صحیح وسیلہ شخصی ہے کہ جو شخص دُنیا میں موجود ہے اُس سے ہی دعا کروائی جائے۔۔۔

<br /><br />
            حالانکہ حضرت عمر ؓ اور باقی صحابہ اکرام ؓ بھی، نبیﷺ کے معجزات سے واقف تھے۔۔

<div class="hadeesRef">
    <blockquote>
        <div class="ref">
            <table class="table table-bordered">
                <tr>
                    <td> 169, <focus>3576</focus> , 4152 </td>
                    <td class="focus"> صحیح بُخاری </td>
                </tr>
                <tr>
                    <td> 11295 </td>
                    <td> مُسند أحمد </td>
                </tr>
            </table>
        </div>
        <div>
            صلح حدیبیہ کے دن لوگوں کو پیاس لگی ہوئی تھی نبی کریمﷺ کے سامنے ایک چھاگل ۔(پیالہ) رکھا ہوا تھا آپﷺ نے فرمایا کیا بات ہے؟ لوگوں نے کہا کہ جو پانی آپ کے سامنے ہے، اِس پانی کے سِوا نہ تو ہمارے پاس وضو کے لیے کوئی دوسرا پانی ہے اور نہ پینے کے لیے۔ آپﷺ نے اپنا ہاتھ چھاگل میں رکھ دیا اور پانی آپﷺ کی انگلیوں کے درمیان میں سے چشمے کی طرح پھوٹنے لگا اور ہم سب لوگوں نے اُس پانی کو پیّا بھی اور اُس سے وضو بھی کیّا۔
            <br />
             میَں (جابر ؓ ) نے پوچھا کہ آپ لوگ کتنی تعداد میں تھے؟ کہا کہ اگر ہم ایک لاکھ بھی ہوتے تو وہ پانی کافی ہوتا۔ ویسے ہماری تعداد اُس وقت پندرہ سو 1,500 تھی۔
            <br />
            Sahih Hadees
        </div>
    </blockquote>
</div>